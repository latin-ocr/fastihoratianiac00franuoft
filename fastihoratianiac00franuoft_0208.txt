Cap. VII.

De temporibus quibus epistolae libri Ι. scriptae sint.

 

EPIS'I'OLA 1. temporis indiciis caret. Sed cum
prologus libri sit, probabile est eam extrema parte a. 734„
qua syllogen pervulgatam esse vidimus, exaratam esse.
Cui rationi nil obstat. Quin eo certior mihi videtur esse,
quo clarius poetae consilium ex epistola elucet. Non‘se
aptum amplius paratumque esse ait ad res ludicras et ad
carmina levioris argumenti pangenda. Totum se versari
in philosophiae studio. quue prae caeteris dignum esse
quod ab omnibus enixe tractetur, quoniam nemo non di-
versissimis animi morbis affectus‚ philosophia autem certis-
sima et probatissima omnigenarum animi perturbationum
medicina sit. Summa igitur epistolae sententia in philo·
sophiae commendatione posita est (cf. v, 106 sq.). Sed ·qua
de caussa philosophiam commendavit? Propterea opinor, ut
totum libellum, cujus maxima pars tantum a lusibus rece-
dit, quantum in sapientiae penetralia penetravit poeta, Mae-
cenati a pretio commendaret eoque graviorem et ,iustiorem
inde peteret excusationem, quod non carmina lyrica, sed
res serias serio sermone peractas amicissimo fautori offer-
ret. Non poterat dexterius et aptius praefari.

Permirum et plane incredibile est commentum Kirch-
neri, qui in quaest. p. 46. Horatium statuit a Maecenate.
excitatum, ut Drusi Neronis victoriam de Vindelicis anno
739. reportatam carmine celebraret, honorificum id munus ’

