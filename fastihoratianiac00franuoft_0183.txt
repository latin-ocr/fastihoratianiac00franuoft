—173—

colligi potest, id eum debellato demum M. Antonio fecisse.
Primum enim, quamquam librum a societate Pompeji M.,
Julii Caesaris et Crassi a. 694. inita tanquam a primo bel-
lorum civilium fonte ordiebatur, eum tamen improbabile
est eo tempore, quo gliscentes inter Octavianum et M. An-
tonium discordiae igniculi proximum bellum certo quasi
portenderent, quo reipublicae salus plane in suspenso es-
set, quo de rerum gestarum eventis nondum posset vere
et recte judicari —- ad describendam suae aetatis historiam
sese accinxisse. Deinde in partes vocandi sunt v. 6-8,:
Periculosae plenum opus aleae
Tractas, et incedis per ignes
Suppositos cineri doloso.
Nam si reputaveris, Pollionem semper Antonio conjunctio-
rem fuisse, minus autem favisse Octaviano, facile intelliges,
quo potissimum tempore opus illud historicum plenum pe-
riculosae aleae dici potuerit. Quamdiu M. Antonius in
vivis erat et dimidiam fere summae potestatis partem ha-
bebat, plane non erat cur Pollio Octavianum timeret et li-
bere res gestas enarrare subvereretur. At cum Octavia-
nus solus rerum potitus et Pollio quodammodo victoris
praeda factus esset, arduum profecto et periculosum scri-
bendi munus subiit, si severus rerum gestarum judex nec
partium studio nec ineptae assentationi deditus coeptum
opus confecturus erat. Denique quod in vs. 5. legitur:
„arma nondum eat-piatis uncta cruoribus„ (cf. Therbeck.
p. 114 sq.) id scribi non poterat nisi post pugnam Actia-
cam. Qui enim Horatius brevi ante eam de cruoribus non-
dum expiatis quasi sopitis bellis locutus fuerit, cum inter
Octavianum et Antonium ita ingravescerent inimicitiae, ut
serius ocius bellum erupturum esse neminem Romanorum
posset praeterire‘ss Atque si vers. 29 sq. respexeris
„Quis non Latino sanquine pinquiorv, eadem eos ani-
mi affectione a poeta scriptos esse senties, qua de mul-
tiplici' bellorum civilium miseria paulo serius conque-
ritur od. l, 35. 29. et 353 et qua circa a. 725.
sceleris expiandi partes tribuit Octaviano in od. l, 2.
29 sq. Id ipsum autem, quod scelera in bellis civilibus

