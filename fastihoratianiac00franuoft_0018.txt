—10-

riae, philosophiae ¹⁸) et accuratiori poetarum utriusque lin-
guae studio operam dabat ¹⁹), atque eo mox literarum et
antium amore tenebatur, ut in tirocinio minime sibi persi-
stendum esse censeret, sed quas primoribus tantum labris
degustasset, eas penitius quasi arente fauce traheret et im-
biberet. Itaque anno aetatis vicesimo ²⁰), u. c. 709. mi-
gravit Athenas, unde etiam tum omnis elegantior doctrina
ad Romanos redundabat ²²),

Scilicet ut posset curvo dignoscere rectum, ’

Atque inter silvas Academi quaerere verum ²²),
philosophiae potissimum studiosus. Ibi eum in auditoribus
Theomnesti Academici et Cratippi Peripatetici fuisse
probabile est, quibus tunc ipsum cum caeteri juvenes Ro-
mani, qui studiorum caussa Athenis versabantur, operam

annis in domo paterna „lingua utraque·' usum fuisse. „Constat enim,
inquit, quam late ab antiquis temporibus pertinuerit graeci sermonis
usus in Italia praecipue meridionali. Apulia et Lucania, quarum in
confinio venusium situm erat, ad eam Italiae partem numerabatur,
quae Graecis colonis frequens nomen quoque Graeciae adepta erat.''
Facit pro hac sententia Sat. 1, 10. 30. (Canusini bilinguis.) eandem-
que proposuit Grotef. p. 458. a. cf, Pass. p. XI.

18) Non immerito suspicetur aliquis Horatium Philodcmi Epi-
curei disciplina, cujus mentionem fecit Sat. 1, 2. 121,, jam ante usum
fuisse quam Athenas peteret.

19) Ea enim omnia continentur artibus, „quas doceat quiris eques
atque senator Semet proguatos.’' Sat. 1, 6. 76. ibiq. Heind.

20) lta Masson. vit. p. 33 sq. Anno u. c. 709. Ciceronis filius,
Horatii aequalis, Bibulus, Messala aliique philosophiam artesque inge-
nuas addiscendi caussa Athenas abierunt; ac Ciceronis quidem filius,
a. u. c. 690. natus, uno igitur anno Horatio minor, mense Aprili. Nec
tamen inter utrumque familiarem usum fuisse, docte eleganterque ut
assolet probavit Weich. (le Var. et Cass. p. 328- 334. cs. p. 36.
Caeterum curn et manifestum sit, ante Caesaris necem patratam Ho-
ratium Romam reliquisse, et ipsius verba epist. 2, 2. 43: „Adjecere
honae paulo plus artis Athenae'' brevem aperte commonstrent com-
morationem fuisse Athenis, cogimur fere, ut Massoni computationi ad·

stipulemur.
21) Cf. Schmid. :ul epist. 2, 2. 43. Cic. de off. 1, 1. 3, 2 cet.

22) Non Academicorum sectae se adscriptum fuisse his significat,
sed philosophiae studium omnino. cf. Nasson. p. 34. Nec in iis quac
praecedunt verbis geometriam denotat, ut quibusdam placuit, quae iu·-
digne ne dicam· inepte ita designaretur.

