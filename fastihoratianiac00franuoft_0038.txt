-30—

Ac primum quidem, si seorsum utrumque librum evul-
gatum esse aut sumimus aut probabilibus rationibus ducti
pro certo ponimus, id nequaquam veterum mori repu-
gnare velim animadvertas, siquidem non solum Virgilii Ge·
orgica, Propertii10) et Tibulliss) libros primos singulatim
prodiisse certo scimus, sed ipsius etiam Horatii epistolarum
librum Ι. et carminum IV. quue rei naturae quam maxime
consentaneum est in iis libellis, in quibus non unum argu-
mentum continua compositionis serie tractatur, sed varia
poemata continentur, qualia prout ’placuit aut plura poeta
scribere poterat aut non.

Deinde rationes perpende, quae magnopere suadent,
ut idem in Sermonum libris factum esse credamuS‚ hasce:

1. Omnes secundi voluminis Sermones posteriore tem-
pore scripti sunt, quam qui in primo leguntur. Quod
etiamsi non ubivis possit evidenter demonstrari, id saltem
pro certo affirmaveris, nullum esse indicium, quod contra-
rium probet, et e diversa Sermonum natura et indole haud
dubie diversae poetae aetati tribuenda id ipsum quod dixi
probabile fieri, ne dicam evinci. Non enim ii audiendi
sunt, qui hanc illamve libri Π. satiram ad idem tempus
pertinere, quo primus confectus suerit, solis conjecturis
probatum iverunt, scilicet ut praeceptam suam opinationem,
libros conjunctim emissos esse, aliqua certe veritatis specie
fulcirent. Ita Kircliner. quaest. p. 60. §.18. speciosius
quam rectius Ofellum anno u. c. 717. adscripsit. Et cum
quartam libr. Ι. satiram ad hiemem anni 722„ decimam
propter Cassii Etrusci mortem (v. 62.) ad exitum anni
723. prava computatione retulisset, indeque „Damasip-
pum“, quem primis anni 722. mensibus satis recte assi-
gnavit, illis eclogis tempore praeponendum esse deduxisset:
non erat sane quod ejusmodi suspicionibus nixus promiscue
utriusque sylloges sermones exaratos esse putaret evinci,
quin etiam uno eodemque tempore libros vulgatos pro
certo poneret. Certiora in re sublesta argumenta flagitabit,

10) Propert. ed. Lachm. praef. p. XXVII.
11) Lachm. ad Tibull. p. 44. et Dissen ed. Tib. p. 20.

