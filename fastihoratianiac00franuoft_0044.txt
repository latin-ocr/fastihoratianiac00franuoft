-36-

consilium scriptoris et tractata materia ¹⁷). Item epilogus
triplex esse potest. Aut enim defensionem libelli conti-
net ¹⁸), aut brevem vitae adumbrationem ¹⁹), aut merae
clausulae et perorationi inservit 20). Sed variae hae pro-
oemiorum et epilogorum species tantum abest ut certam
aliquam usuque sancitam formam habeant, ut nulla plane
lege adstrictae diversissimam quamque induant et pro arbi-
tratu et consilio poetae conformentur. Quod bene jam ve-
tus Schol. Porphyr. annotavit ad epist. 1 , 20. his: „Mirum
est hanc locutionem inter epistolas poni, cum neque ad
absentem neque ad praesentem hominem scripta sit, nisi
quia receptum est et principia et fines in omnibus libris
nullius leyis formula contineri. Unde sic Lucret. incipit
primum Epicureae sectae librum, sic Virgilius quartum
Georgicoru1n.” Proinde non ea tantum poemata vel pro-
oemia vel epilogi habenda sunt, quae tota compositione
hunc ipsum finem aperte prae se ferunt, ut Hor. od. l, 1.
3, 30. epist. 1, 20., sed ea etiam, in quibus idem poetae
consilium tectius veluti involucro obscuratum latet. Cujus
generiS prorsus insignia sunt exempla apud ipsum Hora-
tium od. 4, l. et 4, 15. sat. 2, 1. et epist. 1, 1. Quale-
cunque igitur in ejusmodi poematis argumentum tractatur,
modo ne plane a fine abhorreat, aptum judicandum erit,
quo poeta aut justum libro prooemium praefixerit aut exitum
subnexuerit. Quod statim eadit in satiram I. primam. In
qua etiamsi non diserte poeta, quod inesse vellet: „Tibi‚
Maecenas, huno libellum dedicatum consecratumque volo’'
significaverit: tamen et materies et tractatio ejusmodi est,
ejus ut consilium clare appareat. Argumentum tale est, ut
nullum potuerit prooemio aptius eligi. Tuetur poeta poe—
sin suam. Cujus cum indoles in eo sita sit, ut perversa

 

17) Propert. 2, 1. Hor. Sat. 2, 1.

18) Propert. 2 ‚ 25. ovid. Amor. 1, 15. Hor. Sat. 1, 10.

19) Propert. 1, 22. Virg. Georg. 4, 563. ovid. Amor. 3, 15.
Horat. epist. l, 20.

20) Ovid. arsam. 1, 771. 2, 733 sq. 3, 809 sq. Metam. 15, 871.
Fast. 1, 723 sq. Virgil. in Georg.. Horat. epist. 1, 20. od. 2, 20.

