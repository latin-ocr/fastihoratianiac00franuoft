——228—

quod cogat ut de Jano clauso cogites. Quin incredibile est
Drusum et Tiberium potissimum dici potuisse Janum clau.
sisse. Quidni enirn scriptor id vel ipsi Augusto vel ejus
auspiciis tribuerit? Atque ipse Massonus hanc argumen-
tationem non sat firmam esse sensit. Nam aliud insuper
addidit argumentum Audi modo! Horatii odam IV. 15. et
epist. 11. 1. ait a. 744. et quidem Jano tertiam clauso
scriptas esse. Ergo Janum a. 744. clausum esse. Bella
conclusio! Gravissimam caussam a duobus Horatii carmini-
bus petiit, quorum temporis indicia annum 741. non exce-
dere ipse confessus est 1. 1. p. 212. Quid vero interpretes‘3
Ne ride! Securi isti et conniventes c. 4, 15. anno 744. pro-
pterea adscribendum esse affirmant, quod eo Janus clausus
sit —— ut Massonus probaverit. Hoc opinor est probanda
pro probatis sumere, vel, ut ille ait, festinantius agere et
ludificari lectorem.

Vix docuerit quisquam, quando Janus tertium obseratus
sit. Massam· tamen ratione multo probabilior est Naristi,
qui in Cenotaph. Pisan. dissert. 11. cap. 10. p. 316. (opp.
vol. ΠΙ. Veronae 1729.) id a. 748. factum esse conjecit. 'rum
enim pax terra marique parta erat. Nec mirum, quod Dio
Cass tacuit, cum post libri 55. cap. 9. magna sit lacuna.

4. Laetemur tamen, quod ad carminis 15. tempus na-
tale definiendum nc. opus quidem est nosse, quando Janus
tertium clausus sit. Respexit enim Horatius, ut jam dixi,
totam Auyustz' aetatem. (Liv. l, 19. „iterum quod nostrae
aetati Dii dederunt, ut videremus post bellum Actiacum
ab imperatore Caesare Augusto pace terra marique parta”
— Janus clausus.) Atque si omnia complectimur, verisimile
fit carmen 011111111111 extremum esse scriptumque post reditum
Augusti a. u. c. 741. — Quo magis his credas afferam tibi
inscriptionem lapidis Emeritae in Hispania reperti, quae et
ipsa illo circiter tempore confecta est et Jani clausi men-
tionem continet (cf. Gruter. inser. p. CXLIX„ Noris. 1.1. p.
311. et Masson. Jani templ. res. p. 105.):

