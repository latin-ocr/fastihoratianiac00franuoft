-35-

— — At ille,
Qui me commorit — melius non tanqere clamo —
Flebit et insignis tota cantabitur urbe!
Proinde erit profecto quod rationibus quas protulimus
fidem habeas, Sequitur tertia, qua non probabile solum fit,
singulatim et diverso tempore Sermonum libros prodiisse,
sed etiam cogimur, id ut statuamus.

3. Ea inde petenda, quod priori libro prologus et
epilogus additus est, alteri prologus tantum, neque vero
epilogus. Nam si utrumque librum simul et eodem temporis
momento edidissit Horatius, haud dubie aut suum cuique,
aut si uni tantum, non primo sed secundo addidisset epi-
logum, quo totum opus rite clauderetur. lta ipse in trium
librorum editione carminum prologum (l, 1.) ab initio po-
suit, epilogum (3, 30.) in fine totius operis. Sed deest
et primo clausula et secundo prooemium. Contra et hic
epilogum habet (2, 20.) et tertius speciem certe prologi
(od. 3, 1. Odi profanum caet.) Haec igitur prout placuit
poetae. Eodem modo primum epistolarum librum, quem
seorsum prodiisse nemo unquam negavit, justo prooemio
et epilogo instruxit.

Verum cum ii, qui secus censent, vel negaverint de-
cimam libri Ι. satiram epilogi, et primam I. et H. prooe-
mii locum tenere (cf. Kirchner. edit. Serm. p. 157. quaest.
p. 11. et 12. ξ. 24.), vel fortuito factum dixerint, quod in
altero desideretur epilogus: opus est cum omnino de pro-
logorum et epilogorum fine et indole disserere, tum de
Horatianis, eo magis, quo clarius ex argumento et natura
Sat. Ι, 10. et II, 1. diverso libros tempore pervulgatos
esse apparebit.

Triplex fere prooemiorum finis est, quandoquidem iis
aut dedicatur opus, cui praefixa sunt ¹⁵), aut argumentum
et tractationis ratio paucis significatur ¹⁶), aut defenditur

 

15) Catull- Ι. Phaedr. fab. 3, prol. 4, prol. Propert. 2, 1. ovid.
Fast. 1, v. 3 sq. Horat. od. 1, 1. Sat. 1, 1. epist. 1, 1.

16) Plane ut in fabularum prologis. Virg. Georg.‚ Phaedr. sab„
Ovid. Fast. lib. I. Π. ΙΠ. caet. Horat. Sat. 2,1. od. 4, 1. epist. 1,1.

3*

