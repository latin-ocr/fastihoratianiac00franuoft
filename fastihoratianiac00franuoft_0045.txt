*37*

hominum studia nunc mitius nunc acerbius notentur, probat
Maecenati, esse sane quod quis ea rideat, siquidem his
vera vitae felicitas prohibeatur. Simul ostendit eam sub-
latis tantum quibus arceatur caussis et communi perversi-
tatis fonte veluti obstructo revocari et adaugeri posse.
Atqui, si qua alia, satirica id poesi efficitur. Nee dubito
quin Flaccus, praeterquam quod educatione, studiis et for-
tuna ad castigandos hominum mores incitatus est, etiam
prodesse voluerit, sive, ut ipsius utar verbis,
Simul ec jucunda et idonea dicere vitae.

Ergo et caussa et utilitas satiricae poesis in argumento latet.
Compositio autem et natura hujus satirae a caeterarum ali-
quatenus distat. Habet enim epistolae sormam. Tum poeta
non ut in caeteris certos homines de industria perfricat
sale eorumque vitia carpit -— obiter enim et veluti in
transcursu sugillat Fabium v. 14„ Ummidium v. 95., Mae·
nium, Nomentanum v. 101„ Tanain socerumque Viselli
v. 105., et Crispinum v. 120. - sed —- amoto ludo seria
quaerens (V. 27.) — tanquam philosophus generalem ali-
quam quaestionem sibi tractandam sumit hanc, ut felicita-
tis humanae defectum explicaturus in communem vitiorum
caussam et sontem inquirat. Quis est igitur, qui huic sa-
tirae primam sedem fortuito a poeta assignatam esse di-
cat? Mirum profecto, si ei sortem „Non ratio dederit sed
fors objecerit illam.“ Mirum profecto, si Horatius non de
industria , sed inscius talem libro exeunti praefixerit satiram,
quae et forma et argumento prologum sapit. Mirum, si
noluerit omnino prooemium addere, quod tamen usitatissi-
mum et fere sollemne fuit.

Praeterea in omnibus Horatii poematis, quae prooemia
haberi vel possunt vel debent, permirum sane et singulare
hoc est, quod una potissimum eademque idea a diversis
hominum studiis repetita usque recurrit. Quod quemad-
modum inde accidisse consentaneum est, quod consimile
in singulis vel potius idem poetae consilium et argumentum
erat: ita ea poemata in quibus ista sententia emicat -
modo sede sua prooemia haberi queant — recte judicabun-
tur a poeta inqeum finem composita esse, ut prooemia

