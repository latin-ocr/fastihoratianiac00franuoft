—192—

suscepit expeditionem a. 727. Remansit tamen in Gallia,
cum Britanni visi essent mittere qui paciscerentur (Dio
53, 22), neque ipsa Gallia satis esset pacata. Anno 728.
simile ejus consilium orta Salassorum, Cantabrorum et
Asturum rebellione irritum cecidit (Dio 53, 25.). Ad hunc
temporis tractum, neque vero, ut commenti sunt interpre-
tes, ad a. 734. vel 735. pertinere videntur Strabonis verba
in libr. IV. cap. 5. p. 200.: Νυνὶ μέν τοι τῶν δυναστῶν
τινες τῶν αὐτόθι πρεσβεύσεσι καὶ θεραπείαις κατασκευα-
σάμενοι·τὴν πρὸς Καίσαρα τὸν Σεβαστὸν φιλίαν, ἀναθή-
ματά τε ἀνέθηκαν ἓν τῷ Καπιτωλίῳ, καῖ οἲκείαν σχεδὸν
παρεσκεύασαν τοῖς “Ρωμαίοις ὅλην τὴν νῆσον. cf. Passov. vit.
not. 249. - Horatium autem intelligitur non alio facile
tempore hoc carmen scripsisse, quam a. 727. aut 728., cum
ad Augustum in Gallia commorantem Britanni ultro misis-
sent legatos. Qua de re cum Romam nuntius perlatus es-
set, erat sane quod poeta Augusto, a quo perterriti hostes
pacem petiissent, divinam vere potentiam tribueret, eum-
que ex expeditione reducem a Romanis tanquam deum eul-
tum iri auguraretur. Nec male auguratus est. Nam im-
perator a. 730. insigni omnium Romanorum studio exce-
ptus et permultis denuo honoribus affectus est. Tunc ipsum
legibus solvebatur (Dio 53, 26. et 28.).

Quo jure autem isto tempore Britannos, eodem Persas
imperio adjectos dixit. Nam jam a. 725. Octavianus, ut
saepius vidimus, Parthica attigerat et propterea tantam Ro-
manorum inierat gratiam, tantamque gloriam meritus erat,
ut divini honores ei decernerentur (Dio 51, 21.). Tum
per a. 726. et 727. bellum moliebatur contra Orientem
et duos conscripserat exercitus, quorum alterum in Orien-
tem missurus, alterum ipse ducturus erat contra Britan-
nos. cf. od. 1, 35. 3, 3. Nihil impedit quominus
duas has expeditiones ab Horatio respectas esse arbi-
tremur et ita respectas, ut prosperrimum earum exitum
aut promiserit aut cognito uno alterove sacto maJ‘ore qui-
dem jure sed pro poetarum more depinxerit. Fieri etiam
potuit, ut rumore aliquo Romam perlato —- sive verus sive
falsus suit - in talia inciderit. Quis neget enim tum cum

