—240—

versiculorum nauseae quaesita nunc tuae rei proderunt,
si modo hoc mihi praeter priora confiteare, te [p. 162]
illud carmen [II, 13] in quo hic versiculus inest,
Alcaee plectro Ι dura Ι navis,

minus recte ad annum 728 rettulisse. id video te facere
propter octavum carmen libri tertii, quod ego calendis
Martiis anni 725 scriptum statuo, tu anno 729. mihi,
ut ita statuam, sufficit liber Cassii Dionis primus et
quinquagesimus, in quo onmia quae Horatius hoc car-

mine attingit ex ordine perscripta sunt3 commissa Mae-
cenati post pugnam Actiacam Italiae et urbis Romanae

cura, initio anni 725 recitatae in senatu de Tiridate et
Phraate litterae, Cantabri a Statilio Tauro devicti,
Daci et Bastarnae Scythae a M. Crasso fugati. unum
te quo minus assentiare vocabulum remoratur, quod
poeta Cantabros sera catena domitos dicit. sed cur eos
non dicat iam dudum debuisse populo Romano servitu-
tem? num Livius aliter libro XXVIII [1>2]? ‘itaque
ergo' inquit ‘prima Romanis inita provinciarum, quae
quidem continentis sint, postrema omnium nostra demum
aetate ductu auspicioque Augusti Caesaris perdomita
est.' num aliter de Parthis non modo sed Indis Proper-
tius libro quarto [HL 4, 5]? ‘Sera, sed Ausoniis ve-
niet provincia virgis.⁹

Sed hic taudem scribendi finem faciam. nam et sen-
tio huius modi res satis iucunde scribi vix posse: neque
ea quae dicturus eram his quae dixi aut graviora aut
subtiliora eraut: denique, ut scis, aliis negotiis ita dis-
tineor ut interdum vix respirare liceat. itaque tu his,
quantula cumque sunt, utere ut voles. libellus tuus, vir
doctissime, vel sine his meis tautum aliis placebit quan-
tum mihi placuit. vale. d. XXVII Iulii.

