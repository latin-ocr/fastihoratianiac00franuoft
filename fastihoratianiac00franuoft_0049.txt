—41—

cos in scenam quasi produxit'l Cur his ut placeant scripta
cupit, qui tamen, si qui alii, ea norant? Viden? Ita tibi
rem confidenter informa. Quae poemata eruditis illis Ho-
ratii amicis recitationibus tantum vel uno alterove descripto
exemplari obiter innotuerant, ea nondum ab omni parte
dijudicari aestimarique poterant. Iam cuin Horatius syl-
logen editurus et ita singula quaeque communi omnium
judicio subjecturus esset, reete id sibi curae cordique esse
potuit significare, ut ab omnibus ea etiam accuratiore lectione
instituta probarentur. Fortasse quasdam satiras ne amicis
quidem praelegerat. Sed vides jam illa verba „doliturus
εἰ placeant spe⁷⁷ prorsus non posse intelligi, nisi Horatium
haec omnia scripsisse statuas tum cum totius libelli edi-
tionem pararet. Vides hanc ipsam satiram esse epilogum.
Et profecto epilogi naturae pia ista vota conveniunt, {qui-
bus nobile par fratrum, Demetrium et Tigellium, nasutu-
lorum obtrectatorum veluti signiferos, prosequitur. Quid
quod ea in ultimo versu puerum jubet libello suo subscri-
bere? Hiscine diffides'ss At libellus, inquit, intelligendus
hic Sermo, ut Sat. l, 4. 71. Sunt apinae tricaeque. Tan-
quam vel ipse Horatius prohibere potuerit, quominus ea
quae semel in fine totius voluminis posita erant· de toto
intelligerentur! Quin omne loci acumen infringitur et perit,
si hunc tantum sermonem ab Horatio intellectum esse pu-
tes. Quam debilis sententia: I puer atque meo sermoni haec
subscribe! Contra qui sales et quanta festivitas, si per-
humanam istam salutem, quam modulatorum gregi dicit,
in exitu libri confecti et Vertumnum Janumque spectantis
cogitaveris, scilicet quo honorificentius illos missos faciat!

ξ. 2.

Liber Sermonum posterior anno u. c. 724. editus.

Sequitur ut de tempore quaeramus, quo alter Sermo-
num liber publici juris factus suerit. Id etiamsi non ita
constitui possit, ut nulla dubitatio remaneat, ob indiciorum
vel defectum vel incertam naturam: tamen hujus me quae-
stionis non poenitebit, si quani maxime probabilia expisca-
tus csse visus fuerim, et tuni eos falsos esse evicerim, qui

